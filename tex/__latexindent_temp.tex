\newpage % Rozdziały zaczynamy od nowej strony.
\section{Wprowadzenie}

Zdarza się w naszym życiu, że razem z innymi osobami kupujemy rzeczy, za które płaci tylko jedna osoba. W takiej sytuacji dosyć uciążliwe może być proszenie innych osób o zwrot kwoty, obliczanie owej kwoty, którą należy zwrócić płatnikowi, oraz śledzenie wszystkich płatności i wydatków, w których uczestniczyliśmy. W takiej sytuacji dobrym pomysłem byłoby użycie aplikacji lub programu komputerowego, który pomagałby nam w śledzeniu takich elementów naszego życia. W ramach tej pracy została utworzona właśnie taka aplikacja i została nazwana Zrzutka.

\subsection{Opis przypadku biznesowego}
\subsubsection{Opis hipotetycznej sytuacji}

Aby bardziej zilustrować przypadek biznesowy, możemy wyobrazić sobie sytuację, w której dwóch współlokatorów (nazwijmy ich Rafał i Kacper) mieszka w jednym mieszkaniu i obydwaj wydają pieniądze na rzeczy potrzebne na utrzymanie całego mieszkania. Pewnego dnia Rafał kupuje środki czystości. Jak możemy się domyślić, środki czystości będą używane przez Kacpra i Rafała, natomiast w tej hipotetycznej sytuacji tylko Rafał zapłacił w całości za owe produkty. Z tego powodu Kacper jest winny części kwoty Rafałowi. Obydwaj używając aplikacji, mogą w prosty sposób rozliczyć się z tego wydatku.

\subsubsection{Użycie aplikacji}

Na samym początku Rafał musi utworzyć obiekt wydatku na stronie internetowej, używając do tego dedykowanego formularza, wypełniając takie informacje jak nazwa wydatku, jego opis, datę kiedy ten wydatek został stworzony oraz osoby, które razem z nim z brali udział w wydatku (w tym wydatku tylko Kacpra).

Gdy wydatek zostanie utworzony, Kacper będzie mógł potwierdzić lub odrzucić udział w owej transakcji. Będzie mógł to zrobić na dedykowanym ekranie płatności, na którym będą odpowiednie przyciski oraz informacje dotyczące płatności, takie jak opis, data utworzenia wydatku itp. Jeżeli Kacper potwierdzi to, że brał udział w tym wydatku, będzie mógł nacisnąć przycisk \emph{potwierdzam płatność}, a jeżeli się z tym nie zgadza, naciśnie przycisk \emph{odrzucam płatność}.

Gdy wszyscy uczestnicy wydatku (w tym przypadku tylko Kacper) potwierdzi lub odrzuci udział, inicjator wydatku będzie mógł zatwierdzić uczestników, czyli kliknąć przycisk na ekranie wydatku o treści "potwierdzam użytkowników". To potwierdzenie nie mogło zostać zaimplementowane automatycznie, ponieważ inicjator wydatku może nie zgodzić się z uczestnikami i w takim wydatku może z nimi porozmawiać lub wyjaśnić niespójności.

Następnym krokiem tego scenariusza jest już sama akcja zapłaty za wydatek. Uczestnik wydatku Kacper może przejść na ekran płatności, na którym będzie już obliczona kwota, którą Kacper musi zapłacić Rafałowi. Po płatności ze strony Kacpra będzie mógł on kliknąć przycisk "potwierdzam płatność" i uregulować w ten sposób należność.

Ostatnim elementem scenariusza jest zakończenie wydatku przez inicjatora wtedy, kiedy wszyscy uczestnicy uregulują swoje płatności. Będzie on mógł to zrobić na ekranie wydatku po kliknięciu w przycisk zakończ wydatek.

\subsection{Podobne aplikacje}
Na rynku znajduje się kilka podobnych aplikacji:
\begin{itemize}
  \item \url{https://splitwise.com} jest aplikacją internetową, która także pozwala użytkownikom rozliczać się z wydatków. Posiada przyzwoity interfejs, lecz strona internetowa nie jest przystosowana do ekranów telefonów komórkowych. W przeciwieństwie do Splitwise aplikacja Zrzutka jest przystosowana do ekranów telefonów, tabletów oraz komputerów. Dodatkowo Zrzutka jest stworzona w ciemnym stylu, w przeciwieństwie do Splitwise, co jest dużym atutem, ponieważ ciemny styl jest aktualnie bardzo popularny. Dodatkowo aplikacja Splitwise nie udostępnia funkcjonalności tworzenia wydarzeń oraz nie ma integracji z mapami, co jest częścią aplikacji Zrzutka.
  \item \url{https://kittysplit.com} także pozwala użytkownikom rozliczać się z wydatków. Niestety nie posiada ona systemu znajomych oraz możliwości zakładania grup lub statystyk, więc ta strona nie byłaby przydatna osobom, które chcą rozliczać wydatki w grupach (np. w ramach mieszkania).
  \item \url{https://www.shortreckonings.com/} jest aplikacją, która pozwala tworzyć wydatki. Jednak podobnie do Kittysplit pozwala ona tylko tworzyć pojedyncze wydatki bez grup lub wydarzeń, przez co może być mało atrakcyjna dla potencjalnego użytkownika. Dodatkowo jest ona nieprzystosowana do urządzeń mobilnych oraz interfejs jest mało intuicyjny. Aplikacja Zrzutka została stworzona zgodnie ze zbiorem zasad Ant Design, więc interfejs jest atrakcyjny, przejrzysty oraz dostępny dla osób z niepełnosprawnościami, ponieważ system był stworzony przestrzegając z wytycznych WCAG 2.0 ~\cite{ref_wcag}.

\end{itemize}
  Każda z wyżej wspomnianych aplikacji ma pewne wady, więc aplikacja powstała, aby pozwolić użytkownikowi rozliczać się z wydatków bez żadnych przeszkód oraz problemów przedstawionych powyżej.


\subsection{Układ pracy}
Praca jest podzielona na 4 rozdziały, gdzie w pierwszym zostaną opisane wymagania, jakie aplikacja do zarządzania wspólnymi wydatkami powinna spełniać. W drugim rozdziale zostaną opisane użyte technologie i podejścia, które zostały użyte podczas pisania aplikacji. W kolejnym rozdziale zostaną opisane różne sposoby automatycznego testowania aplikacji internetowej. W ostatnim rozdziale zostanie przedstawiony wygląd i poszczególne ekrany aplikacji.


